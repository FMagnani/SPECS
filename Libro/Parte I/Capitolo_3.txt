3. Armonia: l’era del sole giallo, l’origine di Whanau, la nascita dei Whakapapa, custodi dell’equilibrio.

Nel periodo a seguire le terre di Denk furono percorse da crescente trepidazione. Le piante sbocciavano in fiori colorati rendendo il mondo sempre più florido e rigoglioso, mentre le nuove generazioni degli Una Maka che assistevano per la prima volta a questo spettacolo, furono pervase dall'energia che animava la natura e ne rimasero incantate. Solo i più anziani, trovando famigliare quel calore, potevano capire che da lì a poco sarebbe tornata Elima che, in mezzo a un'infinità di stelle notturne, appariva semplicemente come una di esse. 

DISEGNO 3-1 ▲ Classico disegno di Elima che si riavvicina al pianeta con il mondo rivolto e proteso ad essa. L’unica differenza saranno i continenti che vi sono ora (Maka).

Notte dopo notte e avvicinandosi sempre di più, Mimiteh incominciava a risplendere via via maggiormente, baciando le terre di Maka col suo riflesso, facendo riaffiorare antichi ricordi negli abitanti dell’isola, che la ammiravano estasiati: i primi passi mossi sul mondo dai loro avi, la loro meraviglia e il timore per gli animali, la fierezza di Coyote e la saggezza di Shikoba. I forti quadrupedi dell'isola nel frattempo correvano in lungo e in largo più veloci che mai attraversati da nuova energia e vigore, mentre gli Una Maka notte dopo notte ammiravano una luna sempre più accesa perdendosi  in storie dimenticate, che risorgevano in dettaglio commuovendoli,  riempiendoli di gioia o tristezza, di malinconia o coraggio. Colmi di stupore organizzavano riti e festeggiamenti riunendosi a parlare delle nuove memorie, condividendo i dolori e i sentimenti dei loro antenati e sentendosi sempre più uniti l’uno all'altro legati dall'intreccio di ricordi. Persero il conto delle giornate contemplando Elima con la continua impressione di aver già vissuto quel momento, finché dopo un periodo di tempo per loro indefinibile finalmente poterono osservarla vicina nel cielo. (allora, qua vorrei specificare una cosa: gli Una Maka in questo periodo assumono ricordi di antenati, grazie alla quale facendo cosi loro possono ricordare cosi viste e mai vissute prima se non dai loro antenati, e gli antenati invece ritornano come in vita e rivivono tutti insieme quel momento tramite balli ecc ecc. Praticamente ogni essere diventa qualcosa dopo la sua morte. Nel loro caso diventano ricordi stessi, e memoria e insieme sono la memoria del mondo stesso. Nel caso dei Whakapapa armonia e ordine delle cose naturali e della natura stessa.) Mimiteh era magnifica e splendente come non mai. Con misteriosa sintonia li fece riunire e, come se l’avessero fatto molte volte prima di allora, si abbandonarono a danze e festeggiamenti.
DISEGNO 3-2 ▲ Qua cerchiamo di racchiudere l’insieme dei festeggiamenti, magari con una serie di disegni che mostrano step per step i le varie fasi degli Una Maka, dal contemplazione del cielo alle danze e festeggiamenti, con Elima che in fine sarà grande e ben visibile in cielo come un secondo sole. 

Elima vide che il popolo di Maka la omaggiava felicemente capendo che era grazie a Shikoba se venivano preservati le memorie del suo passaggio e, riempita da tanto amore, avvolse il pianeta con la sua scia argentea prendendo parte ai festeggiamenti. Gli Una Maka e tutte le creature persero i confini dei propri corpi in quell'immenso abbraccio spirituale, che proseguì anche quando Elima superò il pianeta. Come frutto del loro amore dal suo corpo si erano separate tre sfere impetuose che scesero vorticando su se stesse con veemenza, colpendosi l'una con l'altra e frantumandosi in più frammenti: in un momento erano tre, quello successivo quattro, quello dopo cinque sempre di forme non definite collidendo e lanciando scintille mosse da chissà quale impeto. Formavano delle aurore luminose nel cielo aprendolo in un esplosione di luce e colori, affascinando tutto il creato. Finché i vari frammenti, raggiunto un equilibrio, in un vortice si amalgamarono tra loro formando tre grandi rocce luminose. Fu questa l'origine di Marama, l'arcipelago di lune.
(Nel seguito dobbiamo modificare leggermente l’ordine degli eventi in modo tale che le divinità si uniscano prima di generare i Whakapapa. In ogni caso le creature si formano dai tatuaggi, ma prima le divinità si uniscono tra loro, poi si uniscono con Denka, poi compare il tatuaggio nella divintà unita, infine da esso nascono le varie creature.)

DISEGNO 3-3 ▲ Unione della stella al pianeta, e successivamente Elima che si allontano lasciando dietro di se le 3 sfere incandescenti. (PS: sto notando che piuttosto che un disegno specifico  spesso conviene farne una serie, magari anche che ritraggano la stessa cosa ma con uno sfondo celeste diverso. Quindi non ci sarà un numero specifico per ogni capitolo e sicuramente i numeri di disegni da paragrafo a paragrafo saranno differenti.)

Ripresi da questo spettacolo gli abitanti del mondo si accorsero che le lune erano avvolte da una sorta di vapore cosmico che si condensò in un getto d'acqua possente. Come una grande onda celeste andò a precipitare negli oceani poco a largo dalle terre di Denka e in mezzo a quei flutti spiccavano tre possenti figure, che solcavano le acque cristalline diretti sul pianeta, arrivando a tuffarsi nei mari. Nuotarono verso la costa e quando infine emersero le loro sagome maestose risaltavano sulla spiaggia, uguali tra loro a prima vista ma diversi nel portamento e nei modi di fare poiché si trattava di un solo essere formato da tre parti: era Whanau, il dio del mare e della fratellanza. 

DISEGNO 3- 4▲ Qua le lune sono formate e distinte, faremo partire una sorta di getto d’acqua (il tutto me lo immagino non ben definito ma etero e astrato che stia appunto a simboleggiare che ciò che avviene è un qualcosa di divino) dove vi è presente la figura di Whanau.

Incuriositi dalla terraferma presero a camminare e di fronte a loro vi era una giungla di palme slanciate dalle ampie foglie verdi, ricolme di frutti di cui istintivamente iniziarono a nutrirsi, affamati dopo le loro fatiche. Sazi e stanchi si riposarono all'ombra della vegetazione abbandonandosi a un dolce sonno come se fossero cullati dal mondo. Al loro risveglio le tre figure divine si trovarono al cospetto della madre di tutte quelle splendide cose, capendo subito che non solo i frutti di cui si erano cibati e le piante sotto la cui ombra riposavano erano opera sua, ma tutta la natura che li aveva accolti fin da subito; infatti era arrivata Denka che non volendo disturbare il loro riposo li stava osservando, colpita dal fatto che una sola divinità potesse essere formata da tre individui, tanto possenti quanto uniti e premurosi non solo fra loro, ma anche nei confronti del mondo che li circondava. Così destatisi si misero in ginocchio e chinarono il capo in segno di omaggio, intuendo la loro fortuna nell'aver messo piede su quel paradiso, affascinati da così tanta bellezza e rassicurati dalla serenità di Denka. Lei li fece alzare tutti quanti e li abbracciò, facendo capire loro che erano ben accetti nel mondo e che avrebbero contribuito d'ora in avanti a renderlo un posto migliore. Le divinità colme d’amore si unirono fra loro e così nacque il dominio di Whanau.

DISEGNO 3-5 ▲ L’incontro fra Whanau e Denka, e la loro relativa unione. Come dicevo nella nota sopra, vorrei che le divinità di uniscano e fare un paragrafo dove magari specifichiamo che il Dio quando arriva sul superficie magari si dividono subito (con annessi disegni nel 3-4), e ognuno esplora relativamente le tre parti diverse che entreranno a fare parte del loro dominio: Le coste, le giungle è il mare aperto.

Una parte di lui, rimasta colpita dalla vastità e della profondità di quegli oceani ma anche da quanto fossero vuoti e privi di vita, decise di assumere l’appellativo di Tangaroa e notò sulla sua pelle abbronzata un tatuaggio che non aveva mai avuto: delle onde impetuose e degli animali marini. Così si gettò nelle acque e vi liberò tali creature, che presero vita con un guizzo e che da allora popolano i mari sia nei fondali che in superficie, e che avrebbero occupato anche tutti i fiumi e i laghi delle terre di Denka. La seconda parte del dio, rimasta invece affascinata dalla fitta vegetazione, il cui cuore era ancora riscaldato dal sapore dei frutti della natura, decise di chiamarsi Tane e anch’egli scoprì un tatuaggio sorto da poco sul corpo possente: delle palme slanciate e degli animali che le popolavano. Così si arrampicò su di un albero e si avventurò nella giungla intricata riempiendola di quelle creature arboree, che si lanciavano via dal suo corpo aggrappandosi ai rami e si muovevano con estrema agilità da cima a cima; avrebbero protetto e curato le chiome e i frutti delle palme dalle possibili minacce del suo dominio. La terza, quando le altre due parti tornarono da lui e gli raccontarono quanta meraviglia avevano trovato nei mari o nelle foreste, fu combattuta non trovando tatuaggi su di sè e amando equamente entrambi gli ambienti e i loro nuovi animali. Alla fine capì l’importanza dell’equilibrio che regnava tra le acque e le terre e immaginò un popolo che vegliasse su tutto ciò. Così decise di chiamarsi Rongo, assumendosi il protettorato delle acque costiere e le relative spiagge, facendo da tramite fra le altre due parti di se stesso. E in breve si accorse che un tatuaggio era comparso a decorare il suo corpo: un arcipelago di isole fitte di vegetazione circondate dalle acque, piene di creature che il dio liberò tutto intorno a sé. Erano i Whakapapa, i secondi figli di Denka, tra gli esseri appena generati quelli più simili alle divinità: ogni loro individuo era diviso in Tiaki marino, Tiaki Uta e Tiaki Tai ed era completo solo quando queste sue parti erano riunite e in armonia.

DISEGNO 3-6 ▲ Qua una bella serie di disegni: pensavo che i relativi Whakapa nascono dalle varie divinità quando entrano nei loro relativi domini e si generano di conseguenze insieme tutte le altre creature. Quindi il 3-6 saranno almeno 3 disegni, ognuno per ogni aspetto del dio.

In seguito le divinità si salutarono: Denka ritornò a prendersi cura della natura, donando a Whanau una parte delle sue terre affinché accogliessero tutte le nuove creature. Allora le tre divinità convocarono le acque che avvolsero le loro terre, poi ritirandosi le separarono dal continente trasportandole al largo con forti correnti e frammentandole in varie isole. Quando le onde si placarono le brezze rischiararono l'aria facendo intravedere il nuovo arcipelago dei Whakapapa. Su alcuni atolli regnava una fitta vegetazione, su altri larghe spiagge e tutte le nuove isole erano circondate da acque cristalline. 

DISEGNO 3-7 ▲ Semplicemente il momento in cui l’arcipelago di Whenua si stacca dall’isola centrale (poi bel bello il concetto che l’isola centrale è la culla della vita praticamente e li usiamo termini che derivano dalle varie culture africane).

Radunato il popolo dei Whakapapa, Rongo dichiarò che gli oceani e le foreste d’ora in poi sarebbero appartenute a loro e che l’insieme delle loro isole si sarebbe chiamato Whenua. Li istruì sulla necessità di mantenere sempre l’equilibrio tra le terre e le acque, tra i rispettivi regni animali e di dividersi i compiti vivendo sempre in armonia fra loro. Spiegò che alcuni si sarebbero occupati delle foreste, con tutti i loro abitanti e vegetazione, mentre altri avrebbero esplorato le acque immergendosi anche in profondità nei mari vegliando sugli animali marini con saggezza. Tutti quanti erano fratelli nati dalla stessa divinità ma dotati di Tiaki diversi, istinti che li avrebbero guidati a quello dei tre aspetti di Whanau che li rappresentava di più. Anche nel fisico presentavano caratteristiche differenti: gli Tai erano più forti e possenti degli altri, ben nutriti e muscolosi, atti soprattutto alla vita terrestre, mentre i “Mare” erano più alti e slanciati, dalle mani e dai piedi palmati e dalla pelle squamata in vari punti. I Whakapapa di Tiaki arboreo erano invece i più bassi di statura ma dotati di braccia più lunghe e fortissima presa, condividevano con gli altri abitanti della foresta una lunga coda. Di aspetto così diverso ma appartenenti allo stesso popolo, avrebbero dovuto capire negli anni come collaborare e gestire al meglio il loro dominio e salvaguardare il mondo mantenendone l'equilibro. Poi le varie parti del dio si occuparono dei rispettivi Tiaki; Tangaroa e Tane infatti guidavano gli animali marini e quelli arborei  verso luoghi migliori per loro, portandosi diero le isole e i Tiaki a loro affini.

DISEGNO 3-8 ▲ Il momento in cui il dio spiega ai relativi ruoli il loro compito e posto nell’arcipelago e poi vengono accompagnati dalla relativa forma del Dio nel posto in cui andranno a vivere.

Elima nel frattempo proseguiva lungo il suo percorso giungendo nuovamente da Kamalu. Ancora una volta lo avvolse con la sua energia vitale, ravvivando la sua luce affinchè non tornasse a indebolirsi: così divenne di colore giallo e luminoso più che mai prese ad irradiare il pianeta con nuovo vigore. Rinnovata la loro promessa, la piccola stella iniziò a distanziarsi da quella più grande proseguendo la sua orbita, che l'avrebbe portata un’ultima volta sopra le terre di Denk. 

DISEGNO 3-9 ▲ Classico disegno riciclato dello scoppio vitale, tuttavia cambieranno i colori.

Passò altro tempo, la natura del mondo percepiva che sarebbe riapparsa Elima e gli Una Maka intuivano che avrebbero avuto modo di salutarla un’ultima volta. Anche Whanau a breve sarebbe ritornato su Mimiteh, affidando al suo popolo l’arcipelago di Whenua e la sua prosperità. A lungo Tangaroa aveva istruito i Whakapapa dotati di Tiaki marino nell'arte del nuoto e dell’immersione e nelle pratiche di pesca, facendogli scoprire tutte le varietà degli animali marini; mentre Tane guidava i Whakapapa con Tiaki Uta nelle intricate foreste, insegnando loro come orientarsi e come muoversi sia sul terreno che sui rami degli alberi, come gli animali dipendessero dalle piante e queste ultime dalle acque. Rongo come ultimo insegnamento volle spiegare a tutti i Whakapapa l’importanza e il ruolo di Elima, che presto avrebbero visto con i loro stessi occhi. 
Così venne il giorno in cui Elima si affacciò sul mondo, trovando questa volta a renderle omaggio anche gli abitanti del nuovo continente.
Rasserenata dalla visione dei Whakapapa e delle loro isole nell’immensità dell’oceano, circondate da guizzanti animali marini e colme di florida vegetazione, brillando ancora una volta fece risplendere un ultima volta Mimiteh, Mararma e il mondo intero, promettendo che sarebbe tornata ancora ad avvolgere il pianeta con la sua energia. Soltanto allora si avviò verso la vastità dell'universo senza alcun rimpianto, sotto lo sguardo meravigliato dei Whakapapa che poterono vederla per la prima volta. Quando fu lontana, Rongo, Tane e Tangaroa richiamarono i flutti divini fin sulle lune e risalendo le correnti si ritirarono nelle loro dimore, soddisfatti del contributo dato al mondo di Denka, felici per tutto ciò che avevano vissuto. Stanchi, si coricarono in attesa del ritorno di Elima.

DISEGNO 3-10 ▲ Elima ritorna e vede il mondo cambiato con l’aggiunta dell’arcipelago di Whenua, le tre lune illuminate a simboleggiare il ritorno degli Dei nelle proprie lune, Denka che osserva Elima per un’ultima volta prima che riprenda il suo viaggio.

Poco a poco Marama smise di brillare, sopendosi con gli dei stessi senza mai però svanire alla vista dei Whakapapa riflettendo la luce di Kamalu. A vegliare sul mondo e sui suoi abitanti rimase Denka, che continuava nel suo operato, anch'ella attendendo il ritorno di Elima. A lungo tutto crebbe armoniosamente e il mondo prosperava insieme all'arcipelago di Whenua. La dea come sempre amava osservare tutte le notti le stelle che ornavano il cielo, riposandosi con le sue piante. I Whakapapa nel frattempo vivevano in armonia: viaggiavano di isola in isola ingegnandosi in costruzioni di palafitte e canoe, esploravano i fondali marini e le acque che circondavano le loro isole. Altri vivevano tra le cime degli alberi, rispettando i precetti di Whanau e mantenendo sempre l’equilibrio tra le loro isole. A lungo le giornate si ripeterono serene, il tempo scandito solo dai giorni e dalle notti dettati da Kamalu. Fu così che Denka, una notte all'apparenza come tante altre, si accorse di un bagliore famigliare, e che un fremito a lei assai caro percorreva le sue terre; da lì a poco infatti sarebbe ritornata la piccola Nana Bianca.

DISEGNO 3-11 ▲Ultimo e classico disegno finale dove Denka osserva il cielo e rivede fra le stelle Elima, capendo che presto sarebbe ritornata.

NOTE E CONSIDERAZIONI FINALI:  Giusto da rivedere la parte di Whanau in cui si unisce prima di incontrasi con la dea, o subito dopo averla incontrata. Il punto è questo: come gli stessi whakapa, possono generare vita solo se comprendo appieno il proprio dominio e il mondo a loro circostante, questa per tanto sarà la prima e unica volta in cui gli dei si uniscono per generare tutta la vita relativa al loro dominio. Poi si separeranno e tutto va bene come abbiamo scritto.


