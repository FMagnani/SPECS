1. Rinascita: La comparsa di Elima e il risveglio di Denka e Kamalu.

In principio vi era il nulla. Il pianeta non era altro che una fredda palla di ghiaccio la cui terra, un grande e unico continente privo di vita, era dura e spaccata da crepe di ghiaccio dai bordi taglienti. Nulla si muoveva e vi era solo silenzio. Il cielo da tempo immemore era ricoperto da una spessa coltre di nubi ghiacciate che non facevano più filtrare i raggi solari, mente le acque tutte intorno alla grande isola erano ormai ghiacciate, solide e immobili quanto lo stesso mondo. Lontana vi era una stella morente, i cui deboli raggi ormai non riuscivano a raggiungere la superficie del pianeta abbandonandolo a se stesso. La sua luce stava svanendo e presto entrambi sarebbero piombati nell’oscurità più assoluta e totale.

DISEGNO 1-1 [Un pianeta spento e arido completamente ricoperto di ghiaccio, dando l’idea di freddo estreme e assenza completa di vita. Una stella nel cielo anch’esso ghiacciato che è una grande palla bruna (alla fine kamaluh è una nana bruna) morente anch’essa prossima a spegneresi.]

Fu allora che all’improvviso per la prima volta dopo tanto tempo, nel nero cielo del pianeta si incominciò a intravvedere una tenue luce che si faceva via a via più vicina, iniziando a diradare le nubi ghiacciate che lo coprivano e scacciando parte di quell’oscurità che avvolgeva il mondo. Il suo calore scioglieva i vasti ghiacci, da cui si sollevava una foschia luccicante che si perdeva nel bagliore del cielo, acceso come non mai. Mano a mano le terre incominciavano a diventare sempre più luminose e l'oscurità che regnava una volta aveva lasciato spazio a un cielo nuovamente accesso. E in mezzo a questo spettacolo di luci e colori, giunse finalmente Elima, una Nana Bianca proveniente da molto lontano portando luce e vita.

DISEGNO 1-2 [Elima che sta arrivando in lontananza, il cielo che inizia a muoversi e che filtra della luce poco a poco, anche  i mari iniziano a sghiacciarsi ecc ecc. Qua cerchiamo di dare una sorta di idea di “disgelo”.]

Maestosa e misteriosa, simile a una cometa la seguiva una scia celeste, che avvolse il pianeta come una carezza, cominciando a cadere come pioggia baciando tutte le terre. Così l'energia di Elima veniva assorbita dal terreno, infondendovi nuova vita che si accumulava poco a poco al centro del mondo: da lì emerse Denka, madre di tutte le cose, sopita da millenni d’anni di ombra. Aveva l’aspetto di un’immensa figura femminile, vestita di un manto verde formato da montagne, fiumi e laghi. Dal suo volto sereno scendevano fin dentro il terreno una lunga chioma di capelli bruni come una sorta di radici.

DISEGNO 1-3 [Elima che è arrivata e la sua pioggia (come una sorte di cometa che lascia cadere la sua scia sul pianeta) che scende sulla terra illuminandola nuovamente, e poi tipo una scia alla mister Bean da dove si vede Denka che si rialzarsi dal suo sonno etereo.]

Una volta destatasi volse il suo sguardo alla piccola Nana Bianca, guardandola con immenso amore e gratitudine per tutto ciò che aveva ricevuto capendo che era lei l’origine di quella nuova energia vitale. Poi si guardò intorno e incominciò a camminare, riplasmando le sue terre con estrema spontaneità: ove posavano i suoi scalzi piedi, cresceva un morbido velluto d'erba attorniato da piantine verdi e rigogliose. Riempì il mondo di laghi e boschi e diede forma a dolci colline e rilievi ondulati ovunque passasse. Con una carezza del dito formava le fresche sorgenti di ruscelli che scendevano a valle o al mare, ora azzurro e temperato. Da quel momento le acque del mare presero a formare nubi vaporose che riversavano le loro piogge ovunque. Come una madre amorosa, Denka coordinava le brezze affinché le nubi si distribuissero equamente sulle terre, per non lasciarne alcun lembo dimenticato. Voleva assicurarsi che non rimanesse alcuna traccia dell'oscurità passata.

DISEGNO 1-4 [Elima che cammina per il mondo come una figura enorme (nei vari disegni tutt’ora non abbiamo be specificato le dimensioni delle divinità, ma nemmeno le dimensioni dei vari esseri. Non metterei nulla di preciso al momento e man mano che disegniamo vediamo come fare) con il suo manto fatto di montagne e fiumi direttamente collegato con il terreno e il mondo circostante, dove cammina sulla superficie cresce vita, con nel cielo Elima che si allontana e si avvicina a Kamalu.]

Mentre la Dea continuava con saggezza il suo operato, Elima si rimpiccioliva nel cielo del pianeta, avvicinandosi sempre di più alla stella esanime, che sfinita e morente, non aveva forza a sufficienza per poter irradiare le terre di Denka. Quando la raggiunse, vide che era prossima alla fine del suo ciclo vitale e volle farsi abbastanza vicina, per poterla avvolgere similmente a come aveva fatto con il mondo. Con una sorta di abbraccio cosmico, in uno scoppio di luce le cedette parte della propria energia riaccendendola. Questa esplosione fu percepita in tutto il cosmo: fu così che si risvegliò Kamalu, che sopito da millenni era stato lasciato alla sua lenta fine. Ora ardeva nuovamente avvolto da un fuoco splendente, con vigore fece sì che i suoi raggi raggiungessero la superficie del pianeta, illuminando Denka e le terre di cui si stava prendendo cura. Ben distinto in cielo e di un color rosso acceso, poteva finalmente sorvegliare e ristabilire l'ordine sul mondo, proteggendolo dal gelo dell'universo, distinguendo il giorno dalla notte, portando l'equilibrio nel ciclo naturale ristabilito. Infondendo nuovo coraggio alla natura del mondo, e la sicurezza che non sarebbe mai più stato abbandonato, Kamalu tornò a svolgere il suo ruolo di custode dei regni di Denka.

DISEGNO 1-5 [Il momento dello scoppio, ovvero quando Elima sta per arrivare da Kamalu, e poi boom, un esplosione che illumina il cosmo. Poi passa e Kamalu assume nuovamente vita e un nuovo colore che va a dettare le varie ere.]

Elima, finito il suo percorso, volle ritornare presso il pianeta. Qui vide un mondo rinato, dotato di nuova luce e vita e fra tutto questo Denka che ristagliava sopra tutto, che la salutava e ringraziava con le sue terre per ciò che aveva fatto: quel continente che una volta era arido e freddo ora era morbido e verde, decorato fin dove lo sguardo potesse arrivare da piccole piante e arbusti che stavano crescendo, innaffiate da nubi gonfie di pioggia. Pensò che tutto fosse ancora più bello ora che vi era la luce di Kamalu a metterlo in risalto. Così Elima, compiaciuta del suo operato, stanca prese la via del ritorno verso chissà dove, e salutò Denka con la promessa che un giorno sarebbe ritornata ancora una volta ad avvolgere il mondo con la sua luce. 

DISEGNO 1-6 [Elima che torna sul pianeta, e fare tipo un disegno dal punto di vista suo con il mondo di nuovo verde e illuminato, con magari Denka in cima a una montagna che ristagli e la saluta (allora qui avrei in mente un breve concetto. Gli occhi de Denka sono sempre rivolti sul mondo di Denk, il suo per l’appunto. Guarda solo il cielo per vedere Elima e non volge lo sguardo a Kamalu, poiché lui è il protettore stesso del mondo e non serve che si preoccupi per l’appunto di cose che riguardano lo spazio).]

Denka guardò Elima allontanarsi giorno dopo giorno, dapprima confondendosi con le altre stelle e poi sparendo nella vastità dell’universo. Così ebbe fine la rinascita delle terre di Denk e l’inizio di un nuovo ciclo vitale.
Attese il suo ritorno, prendendosi cura nel frattempo del pianeta inseme a Kamalu che vegliava su tutto, rinati e in perfetto equilibrio come tanto tempo prima di allora. Durante questo periodo, Denka passava le giornate assicurandosi che tutto crescesse armoniosamente. Conosceva tutti gli alberi, i muschi e gli arbusti, aveva loro dato dei nomi, ricordava l'ordine con cui erano nati e quanto crescevano giorno dopo giorno. Invece le notti, adagiata sulle morbide piante che crescevano e si riposavano insieme a lei, osservava le stelle e le varie forme che tracciavano entrando nell'arco di cielo visibile dal pianeta. Nel cielo notturno si scorgevano tutte le stelle esistenti, persino le più piccole e lontane, come una polvere sparsa tra gli astri più luminosi. Continuava il suo operato, in attesa di colei che aveva dato a tutti loro una seconda possibilità.
Fu così che una notte come le altre si accorse di un bagliore famigliare, e che un vigore a lei assai caro animava le sue piante, vedendole crescere più forti e più velocemente della consuetudine: aveva capito che da lì a poco sarebbe ritornata la piccola Nana Bianca.

DISEGNO 1-7 [L’ultimo disegno lo farei in maniera tale che sia riciclabile (non solo questo, ma anche altri come quello dello scoppio che avviene al contatto fra le due stelle) comunque fare un piccolo time laps dove si vede Elima che guarda le piante del monto crescere e tutto, e nell’ultimo si riposa guardando il cielo stellato. Le uniche cose da cambiare saranno in base a quante civiltà vi sono fino ad ora sul pianeta.]

