5. Protezione: L’era del sole azzurro, l’origine di Chowa, la nascita dei Niwashi Mushi, i custodi della natura

Breve storia dei Kala Klora dalla nascita fino adesso:
Le splendide terre di Denka fremevano di energia: tutta la vegetazione cresceva più vigorosa e maturava frutti più succosi, gli animali possenti di Maka 
e i pesci dei mari di Whenua mostravano più forza del solito e nascevano in quantità, tutti gli dei si ridestarono dal loro riposo pronti al ritorno 
della piccola e amata Nana Bianca. 
I figli di Denka si prepararono con gioia a festeggiare l’attesa venuta di Elima, ognuno secondo i propri rituali. Gli Una Maka si sarebbero riuniti 
nella mente e nelle esperienze ai propri antenati, i Whakapapa nel corpo e nell’anima ai propri “fratelli”.
Ma i più entusiasti di tutti erano i Kala Klora: furono loro i primi a notare nel cielo l’avvicinarsi della Nana Bianca dall’alto del continente sospeso 
di Epèa. Quando Tàlia li aveva lasciati per ritirarsi su Selene erano solo creature confuse e curiose, piccoli semi nascosti agli occhi del mondo. Erano 
tantissimi e sparsi ovunque, in ogni spazio verde delle isole volanti. Isolati l’uno dall’altro, assorbivano i nutrimenti dal terreno e con essi 
acquisivano le prime conoscenze rudimentali: impararono ad ascoltare i rumori del mondo esterno, a gustare i sapori della terra, a percepire il calore 
del sole che penetrava lo strato di terra che li nascondeva. Ognuno si focalizzava su qualcosa di diverso e sviluppava le proprie teorie e spiegazioni 
sul mondo. La maggior parte di loro non si dischiuse mai, timorosa di ciò che avrebbe trovato in superficie e impaurita dalle sue stesse teorie su di 
essa. 
Ma un Kala Klora un giorno prese coraggio e decise che valeva la pena di correre il rischio: era troppo curioso di vedere il mondo e ormai aveva 
sviluppato delle idee che doveva assolutamente verificare di persona. Questo desiderio gli permise di germogliare e crescere finchè ammirò per la prima 
volta il mondo che lo circondava. Per creature così fragili e indifese questo rappresentava un atto di coraggio e forza d’animo, che venne ricompensato: 
vide altri Kala Klora che si erano esposti e che stavano dibattendo, ognuno esponendo la sua versione delle cose e le teorie sviluppate nella penombra 
della sua solitudine. Si dibatteva di qualsiasi argomento, era quello il primo degli innumerevoli dibattiti che avrebbero caratterizzato il popolo dei 
Kala Klora. E parlando e discutendo insieme, parola dopo parola, emanavano e diffondevano nell’aria il polline delle loro idee che volava leggero 
sospinto dal vento, posandosi ovunque nei paraggi. 
Le generazioni di Kala Klora si susseguirono numerose, la maggior parte di loro nasceva e moriva senza germogliare mai ma c’era sempre chi aveva il 
coraggio di crescere e discutere, impollinando il mondo con i suoi pensieri. E ogni Kala Klora che nasceva, per crescere attingeva nutrimento dal terreno 
fecondo delle idee dei loro padri. Così potevano sviluppare nuove teorie e combinarle tra loro e diffonderle a loro volta nelle terre circostanti. Se 
ancora qualcuno dei vecchi era in vita, insegnava personalmente le sue idee ai nuovi arrivati. Man mano che i Kala Klora appassivano i “dragoni” si 
posavano a mangiarli. Erano presenze benevole e permettevano ai Kala Klora di ritornare a far parte del ciclo vitale disperdendoli poi ovunque per Epea. 
Cosa forse più importante, insieme ai loro resti venivano diffusi frammenti delle loro idee e teorie che divenivano a loro volta nutrimento di altri Kala 
Klora.
Quando Elima tornò a visitare il pianeta di Denk, ormai ogni Kala Klora aveva svariate conoscenze, differenti in base al luogo specifico in cui era 
cresciuto. (Qui si potrebbe scrivere qualche dettaglio tipo come si differenziano le conoscenze, tipo che quelli in basso sono piante grasse guerriere, o 
meglio, magari ancora non lo sono ma lo diventeranno. Oppure quelli in alto magari degli astronomi… Comunque secondo me, meglio non metterlo ora, ma 
nella seconda parte.) La piccola Nana Bianca era protagonista di molte storie tramandate fin dalle prime generazioni e finalmente avrebbero potuta 
vederla con i loro occhi.

Avvicinamento di Elima e preparazione dei popoli
Durante l’avvicinamento di Elima ogni popolo percepiva più vita in sè. Gli Una Maka si preparavano a danze interminabili spianando il terreno ed erigendo 
degli edifici comuni, mentre i Whakapapa raccoglievano provviste a volontà e iniziavano a seguire i propri “fratelli” nei loro ambienti. I Kala Klora si 
accorgevano come tutti gli altri figli di Denka che il pianeta era percorso da più forza ed energia e piano piano,attratti dal passaggio di Elima, 
iniziarono a germogliare timidamente tutti quanti. Giorno dopo giorno sempre più Kala Klora si aprivano al mondo trovando ad attenderli tantissimi dei 
loro simili. Anche i più pavidi e timorosi alla fine, rincuorati dalle risate e dal sentimento di rinascita e protezione che scorreva nella vegetazione
di tutto il pianeta di Denk, trovarono l’audacia di sbocciare e unirsi ai dolci canti e alle poesie che tutti insieme intonavano in onore della Nana 
Bianca. 

Macedonia di tutti i popoli 
Quando finalmente Elima fu vicina al pianeta di Denk, vide Denka che la salutava colma d’amore al centro della sua isola meravigliosa, Shikoba ed Enkidu 
che ammiravano rispettosamente e con gratitudine il suo ritorno e i tre corpi di Whanau, riuniti e pieni di vigore. Tàlia emanava felicità e il suo 
“drago piumato” le volteggiava intorno pieno di eccitazione. 
I festeggiamenti di tutti i figli di Denka erano all’apice e persino le piante erano protese al cielo, quando ogni creatura perse gradualmente coscienza 
dei suoi limiti corporei e del suo ruolo, unendosi al resto del mondo e ad Elima in un grande e mistico festeggiamento. 
Com’era già avvenuto, gli antenati degli Una Maka tornarono sulla terra sottoforma di ricordi che vennero acquisiti dalle generazioni presenti, mentre i 
Whakapapa attirati dai bagliori delle acque si immergevano dissolvendosi nella luminescenza, poi riemergevano riuniti in un unico e completo essere. I 
Kala Klora ondeggiavano come mossi dal vento, tutti allo stesso ritmo, ammirandosi tra loro e contemplando Elima che splendeva nel cielo. I “draghi 
piumati” erano usciti dai loro nidi e volavano per le isole di Epèa più numerosi che mai. 
Per un tempo indefinibile proseguirono i festeggiamenti, finchè piano piano tutti i figli di Denka non tornarono in sè. Nessuno era più lo stesso.

Frutto dell’unione: luna Tsuki
L’unione di Elima con il pianeta di Denk generò una sfera incandescente che emanava una luce fortissima e che iniziò ad orbitare intorno al mondo in 
armonia con le altre tre lune. Quando con il passare dei giorni la luce si affievolì, i figli di Denka poterono osservare una sfera perfetta e lucida, 
dalla superficie liscia come una perla e durissima. Di giorno si stagliava nel cielo azzurro e appariva di un colore viola scuro,  mentre con il 
tramontare del sole sfumava gradualmente fino a raggiungere un colore d’avorio ben definito nel cielo notturno. Sempre ben visibile, scura di giorno e 
chiara di notte, era chiamata Tsuki. 

Discesa del dio Chowa
Tutte le divinità ma soprattutto Denka ammirarono a lungo la nuova luna, che proseguiva giorno dopo giorno il suo tragitto assolutamente imperturbata. 
Una sera Denka contemplava Tsuki passeggiando in riva ad un lago in cui si specchiavano tutte le stelle e la luna perlacea e luminescente. L’acqua era 
piatta e immobile ed era come se tutto il cielo fosse posato su un lontanissimo fondale. Fu guardando il riflesso della luna che notò una figura sulla 
sponda del lago. Non l’aveva notata arrivare e aveva l’impressione che fosse sempre stata lì. Quando la raggiunse, egli per prima cosa unì le mani di 
fronte al petto e si inchinò rispettosamente omaggiando il pianeta che l’aveva accolto, tutta la natura che lo circondava e Denka stessa. La dea della 
natura fu affascinata e rasserenata e notò una cosa incredibile: costui nel suo riflesso in acqua aveva un aspetto differente. Le due figure si muovevano 
simmetricamente, vincolate dal fatto che erano l’una il riflesso dell’altra, ma avevano due personalità distinte e Denka poteva rivolgersi separatamente 
a ognuna di loro, ricevendo risposte diverse. Questo era il dio Chowa.

Unione tra Chowa e Denka e creazione Niwashi Mushi e montagna Teien
Denka accompagnò Chowa per tutte le sue terre, cercando quella adatta per la nuova divinità. Dialogando a lungo tra di loro Denka capì poco alla volta 
che Chowa era però diverso dagli altri, in qualche modo. Viaggiando, finirono nei monti Teien. Queste erano le montagne più alte dell’isola di Denka, 
usualmente ricoperte di nebbia, rocciose e brulle. Non c’erano animali in grado di abitarle e persino la vegetazione, ricca ovunque nelle terre di Denk, 
qui riusciva a generare solo poche erbacce. Risalirono i monti, ripidi e ventosi, fino ad essere in cima. Con grande sorpresa di Denka, Chowa disse che 
era perfetto: nell’isola centrale delle terre di Denk, abbastanza in alto da dominare con lo sguardo tutte le altre terre ma non così tanto, come 
Epea, da perderle di vista sotto alle nubi. Per quanto riguardava la condizione del terreno e l’ostilità del clima, la nuova divinità rassicurò Denka: 
era proprio quello che cercava. 
Così Denka discese da sola dal misterioso Teien ed emerse dalla nebbia alle pendici della montagna. 

Elima rigenera Kamalu
Nel frattempo Elima aveva proseguito il suo tragitto fino a raggiungere Kamalu, a cui cedette parte della sua energia in un’esplosione di luce 
che investì il pianeta di Denk riempiendolo di forza e vigore. Da allora Kamalu acquisì uno splendido colore azzurro con cui diffondeva un senso di 
sicurezza e protezione a tutti gli abitanti delle terre di Denka. 

Insegnamenti di Chowa ai Niwashi Mushi
Così Elima si apprestava a tornare nei pressi del pianeta, mentre Chowa metteva in pratica il suo progetto. Si era unito con Denka sulla sommità di Teien 
ma il popolo che era stato generato non aveva ancora forma adulta. Erano ancora bozzoli, larve o piccole uova, che riposavano nascosti nella terra o 
negli anfratti rocciosi in attesa di poter venire alla luce. Chowa esplorò a lungo le montagne Teien finché non trovò la valle giusta: era senza vita ma 
il dio decise che sarebbe stata quella la sua terra. Così per prima cosa, portò lì le sue creature e permise loro di nascere, proteggendoli personalmente 
dai venti che tiravano di continuo. Quando videro la luce, Chowa fece loro un discorso: quella terra inospitale sarebbe diventata la loro casa, e grazie 
alla loro cura e dedizione si sarebbe trasformata in un giardino splendido e accogliente, in cui avrebbero regnato la pace e l’armonia. Ma avrebbero 
dovuto tutti lavorare sodo per questo. 
Iniziò così un lungo periodo, in cui Chowa guidò il suo popolo passo per passo. La parte bianca del dio era presente di notte, forte e luminosa: proprio 
come la luna Tsuki che rischiarava il mondo con la sua luce perlacea. Di giorno invece, Tsuki tornava scura e all’alba, Chowa si recava nelle sponde di 
un lago. Lì vedeva riflessa la sua metà scura e compiendo un passo oltre la sponda, attraversava il riflesso e si sostituiva ad essa. Così il dio non 
dormiva mai, cambiava solo forma. Di giorno la sua metà scura si manifestava nel mondo e tra i suoi abitanti, mentre la sua parte chiara era riflessa in 
ogni lago, fiume e pozzanghera. Viceversa di notte. In questo modo, il popolo di Chowa non era mai lasciato solo con una metà del dio.  
Denka stessa non seppe nulla di Teien molto a lungo. I monti erano sempre coperti da una fitta nebbia e non sapeva nemmeno esattamente dove si fosse 
fermato Chowa, nella sua esplorazione. 
Elima era sempre più vicina al pianeta, sulla via del ritorno, e tutti i popoli si preparavano a salutarla un’ultima volta prima del prossimo lungo 
periodo di assenza, ma Chowa non era distratto da questo evento e non interrompeva il lavoro del suo popolo. Ormai i primi risultati venivano alla luce: 
la terra lavorata e protetta dalle intemperie iniziava a generare i primissimi fili d’erba, deboli e indifesi. Nel silenzio di Teien erano ormai 
cresciuti anche i membri del popolo di Chowa, dividendosi in due ruoli, come erano due le forme di Chowa e gli aspetti di Tsuki: i Niwashi e i Mushi. 
I Niwashi amavano la luce del sole e si muovevano in aria grazie ad ali vibranti e trasparenti, si orientavano guardando il mondo dall’alto e annusando 
gli odori portati dalla brezza; mentre i Mushi preferivano scavare il ventre della terra e riposare nell’ombra di cunicoli intricati, percependo le 
vibrazioni del sottosuolo e udendo i più deboli rumori portati dalle rocce. L’unica zona che entrambe le razze apprezzavano egualmente era la superficie 
del terreno di cui si occupavano con collaborazione e amore per incentivare l’equilibrio e la concordia tra i due aspetti del dio e della luna. 
Man mano che la vegetazione cresceva, Chowa insegnava ai Niwashi Mushi a disporre le pietre e a curare le piante in modo da enfatizzare il silenzio e la 
pace che regnava su Teien, e a proteggere e rispettare la natura senza opporsi mai al suo corso. Il cuore del giardino era il lago in cui Chowa due volte 
al giorno, all’alba e al tramonto, cambiava forma.
Istruì i Niwashi nell’arte della tessitura, alla ricerca delle piante adatte e alla loro lavorazione per creare fili morbidi e resistenti; mentre i Mushi 
impararono a riconoscere e raffinare le gemme più splendenti che conserva la terra. Avrebbero unito le loro arti per realizzare splendidi tessuti 
intrecciati a pietre colorate e luminose, per omaggiare Elima e tutta la natura e per preservare sempre la loro collaborazione. Infine avrebbero disfatto 
quegli splendidi oggetti e li avrebbero ricreati diversi, in modo da essere sempre uniti nel lavoro e nella pace.  

Ritorno di Elima, ma è stanca
Quando Elima si avvicinò nuovamente al pianeta di Denk tutte le divinità si volsero verso il cielo per salutarla prima della sua partenza, e tutti i 
figli di Denka si prepararono a vederla un’ultima volta per lungo tempo ancora. I Niwashi Mushi e Chowa, invisibili agli altri dei ma non ad Elima, 
avevano ormai realizzato uno splendido giardino in cui regnava la pace, il silenzio e l’armonia. Nonostante fossero partiti da un terreno arido e 
inospitale, la dedizione e la disciplina di Chowa avevano permesso di ricreare in piccolo ciò che Elima tantissimo tempo prima aveva fatto con le intere 
terre di Denk. I vari popoli che erano poi nati nelle terre di Denk era rappresentata dagli splendidi arazzi colorati e luccicanti, decorati di gemme e 
tessiture e figure geometriche, che erano stati prodotti dai Niwashi Mushi, a loro volta utilizzando i frutti della loro opera di protezione e 
coltivazione della natura. Elima fu estremamente rincuorata ed orgogliosa vedendo tutto questo, ma quando fu alta nel cielo del pianeta di Denk un brutto 
presentimento si impossessò di tutti. Nonostante la felicità della piccola Nana Bianca per quel mondo che gli mostrava così tanta gratitudine e amore, 
non promise di tornare ancora. Più opaca che mai e lasciando dietro di sè una debole e fredda luminescenza, si allontanò finchè non fu più visibile 
chissà dove nell’universo. Il cuore di tutte le divinità piombò immediatamente nella preoccupazione e i figli di Denka si sentirono per la prima volta 
tremendamente spaventati. 

Riunione degli dei

